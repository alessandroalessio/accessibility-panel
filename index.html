<!DOCTYPE html>
<html lang="en">
	<head>
		<meta charset="UTF-8" />
		<meta name="viewport" content="width=device-width, initial-scale=1.0" />
		<title>OK Accedo Grab</title>
		<style>
			.container {
				max-width: 1024px;
				margin: 0 auto;
				padding: 2em 20px;
			}
			a {
				color: #000;
				text-decoration: none;
				transition: all 0.3s ease-in-out;
			}
			a:hover {
				color: #f00;
				text-decoration: underline;
			}
			/* Accesibility Styles */

			.acs-contrast {
				background: #000;
				color: #ddd;
			}
			.acs-contrast a {
				color: #03fc35;
			}
			.acs-contrast img {
				filter: invert(1);
			}
		</style>
	</head>
	<body>
		<main class="container">
			<p>
				André Luciano da Silva, noto come Pinga (Fortaleza, 27 aprile 1981),
				è un ex calciatore brasiliano, di ruolo
				<a href="https://www.google.com">centrocampista</a>.
			</p>
			<div><img src="https://placehold.co/400x400" title="" /></div>
			<p>
				Era centrocampista offensivo mancino e tecnicamente dotato, che
				prediligeva agire alle spalle di due attaccanti. Si distingueva per
				l'abilità nei passaggi, l'estro ed il tiro potente e preciso che gli
				consentiva di trovare il gol sia su azione che da calcio piazzato.
				Non disdegnava di dar manforte anche in copertura e possedeva una
				buona tenuta atletica. Il soprannome Pinga gli era stato dato in
				merito alla sua grande abilità nel dribbling che era ubriacante come
				questa bevanda brasiliana.
			</p>
			<p>
				Cresciuto tra le file del Ceará, dopo un anno al Vitória e una buona
				stagione nel Clube Atlético Juventus viene acquistato dal Torino. Il
				16 aprile 2000 effettua una delle sue migliori prestazioni e
				realizza due gol contro il Milan: prima con un colpo di testa, poi
				superando il difensore avversario con uno stop a seguire di petto e
				scavalcando il portiere con un pallonetto[4]. Il suo cartellino
				resta legato alla squadra granata per ben 6 anni. Il meglio lo dà
				nelle due stagioni in prestito al Siena, dove aiuta notevolmente la
				squadra toscana a raggiungere la promozione in Serie A.
			</p>
			<p>
				Nel 2003 torna al Torino che decide di puntare su di lui per
				centrare la promozione in Serie A; Pinga gioca con costanza ma il
				Torino non riesce nell'impresa e resta un altro anno nella serie
				cadetta. Nella stessa stagione si distingue per indossare sempre una
				bandana granata. Questa scelta, inizialmente mirata alla protezione
				delle ferite alla testa riportate nell'incidente stradale avvenuto
				l'estate precedente, diventa poi un tratto distintivo del giocatore,
				che lo caratterizzerà per l'intera annata. La bandana verrà
				successivamente abbandonata da Pinga per ragioni di scaramanzia,
				vista la non brillante stagione del suo Torino. La stagione
				successiva Pinga disputa un grande campionato nel Torino, culminata
				con la promozione in serie A conquistata nei play-off contro il
				Perugia, risultando decisivo in parecchie occasioni.
			</p>
			<p>
				Il successivo fallimento del Torino lo costringe a cambiare squadra
				e viene acquistato a parametro zero dal Treviso allenato dal suo ex
				tecnico Ezio Rossi. È la grande occasione per Pinga di poter giocare
				da titolare in Serie A, ma quella stagione si rivelerà un disastro,
				con il Treviso che termina il campionato ultimo in classifica con 3
				sole vittorie in 38 gare. Il 5 marzo 2006, in occasione della gara
				fra Treviso e Reggina, Pinga è in forza alla formazione veneta.
				Cercando un contatto in area per procurarsi un calcio di rigore, si
				tuffa stendendo le gambe per cercare il corpo del portiere, ma
				scalcia involontariamente con violenza il viso dell'estremo
				difensore amaranto Nicola Pavarini. Il contatto causa a Pavarini la
				rottura del setto nasale e di diversi denti[5]. L'episodio ha un
				certo risalto mediatico, e viene stigmatizzato il comportamento del
				brasiliano, simbolo del cattivo costume della simulazione in area.
				Anche questo, oltre alla disastrosa stagione del Treviso, porterà
				Pinga a lasciare l'Italia a fine campionato.
			</p>
		</main>

		<script src="accesibility.js"></script>
	</body>
</html>
